# Ek Bata Shoonya: Introduction

अच्छा दोस्तों, चलो आज आपको Maths की एक ऐसी दुनिया में लेकर चलते हैं जहाँ शायद आप में से कुछ लोग पहले आ चुके हों, पर कई लोग शायद कभी भी ना आए हों।

और वह दुनिया है **foundational mathematics** की। यानी basic maths।

अब आपको लगेगा कि basic maths तो वही होती है जहाँ addition, subtraction, counting, वगैरह सिखाया जाता है। यह भी एक तरीका है maths को देखने का। पर वह सिर्फ maths से एक physical दोस्ती करना है, हाथ मिलाना, hello-hi करना।

अगर आप सच में maths से आत्मीयता बनाना चाहते हैं, उसे गले लगाना चाहते हैं, रात भर बैठकर उससे मन की बातें करना चाहते हैं, और सबसे ज़रूरी बात, अगर आप maths की कहानी खुद उसी की ज़ुबानी सुनना चाहते हैं, तो आपको उसके बुनियादी, यानी foundational aspects पर ध्यान देना होगा। उन पहलुओं पर जो mathematicians ने सदियों तक तराश-तराश कर मज़बूत किए हैं।

## 1 + 1 = 2 इतना सीधा नहीं था

मसलन, क्या आपको पता है कि `1 + 1 = 2` को logically establish करने के लिए Bertrand Russell और Alfred North Whitehead ने तीन volumes की एक महान ग्रंथ लिखी थी, *Principia Mathematica*?

इतना गहरा काम सिर्फ एक छोटी सी बात को पक्का करने के लिए!

यह हमें बताता है कि maths सिर्फ numbers का खेल नहीं है। यह तर्क का, structure का, और clarity का शिखर है।

## Maths क्यों पढ़ें?

पर क्या maths इसलिए पढ़ी जाए कि दौलत और शोहरत मिले? हो सकता है मिले। पर असली मज़ा तो maths से दोस्ती करने में है। उसकी आत्मा को समझने में है।

दौलत और सफलता तो अक्सर काबिलियत के पीछे आती हैं। और maths में काबिलियत सिर्फ परिणाम नहीं देती, वह बल देती है, बुद्धि देती है, और सबसे ज़रूरी, एक अनोखा आनंद देती है।

## एक यात्रा की शुरुआत

Mathematics का इतिहास इतना लंबा और रोचक है कि हर युग के इंसान को इसका स्वाद लेना चाहिए। पर रोज़मर्रा की ज़िंदगी में हम दाल-रोटी के चक्कर में समय ही नहीं निकाल पाते।

तो आइए, एक ऐसी यात्रा पर चलते हैं जहाँ हम उन प्रश्नों के उत्तर खोजेंगे जिन्हें या तो कभी पूछा गया और दबा दिया गया, या शायद कभी पूछा ही नहीं गया।

हम concepts से लेकर कहानियों तक दोनों पर बात करेंगे।

और जो आज maths सीखने में सबसे बड़ा रोड़ा है, **भाषा**, उसे धीरे-धीरे हटाने की कोशिश करेंगे।

## भाषा से आगे

यहाँ हमने सिर्फ Google Translate या AI से English को Hindi में convert नहीं किया है। यहाँ content हाथ से लिखा गया है, इस तरीके से कि वह असली लगे, और सीधा दिल और दिमाग तक पहुँचे।

फिलहाल focus Hindi-भाषी students पर है। पर धीरे-धीरे हम अन्य भाषाओं में भी content लेकर आएँगे।

Ek Bata Shoonya की नींव एक और महत्वपूर्ण बात पर रखी गई है:

- English से घबराना नहीं है।
- उससे दूर भागना नहीं है।
- बल्कि उसे भी गले लगाना है।

क्योंकि आज की mainstream mathematics largely English में लिखी जाती है।

हमारा लक्ष्य है कि आप किसी भी भाषा के हों, आप mathematics को समझ भी सकें, consume भी कर सकें, और future में contribute भी कर सकें।

## Exams और सोच

Competitive exams की तैयारी करने वाले students को आम तौर पर calculative या limited theoretical maths की ज़रूरत होती है। पर कुछ exams, जैसे UPSC, आपकी बुनियादी समझ को test करते हैं।

वहाँ सिर्फ formula नहीं, सोच का structure काम आता है।

इसलिए आगे बढ़ने से पहले रुककर पूछना ज़रूरी है:

> "यह कैसे हुआ? यह कहाँ से आया?"

## आप कहाँ तक जा सकते हैं?

आधुनिक mathematics पूरी तरह man-made है। इसलिए इसे पूरी तरह समझा जा सकता है। यह कोई रहस्य नहीं जो कुछ चुनिंदा लोगों के लिए ही बना हो।

आप इतना आगे बढ़ सकते हैं कि कल को आप खुद एक नई theory, नया concept, या नया explanation देने लगें।

पर उसके लिए दो बातें समझनी होंगी:

- We are standing on the shoulders of giants, हम पूर्व के महान लोगों के कंधों पर खड़े हैं।
- हमें आज के महान लोगों के साथ कंधे से कंधा मिलाकर चलना होगा।

और इस सफर में कुछ भ्रमों को तोड़ना पड़ेगा।

सबसे बड़ा भ्रम:  
**"हमारी English कमज़ोर है, इसलिए maths हमारे लिए नहीं।"**

दूसरा भ्रम:  
**"Maths हमसे नहीं होती।"**

Ek Bata Shoonya इन दोनों भ्रमों को धीरे-धीरे तोड़ने की कोशिश है।

---

हमें पूरा विश्वास है कि आप इस सफर का हिस्सा बनेंगे, और इसे सिर्फ सीखने का नहीं, जीने का सफर बनाएँगे।

**मिलते हैं जल्द ही।**
